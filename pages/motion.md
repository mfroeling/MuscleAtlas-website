---

layout: page
permalink: /motion/
header: no

title: "De motion studie"
subheadline: 'Wat weet jij van je spieren?'

tags: motion

---

Je gebruikt spieren iedere dag, bij alles wat je doet. Voor mensen met spierziekte is dit echter niet vanzelfsprekend, door hun spierzwakte worden zij bij een groot deel van de dagelijkse bezigheden beperkt. Gelukkig kunnen sommige spierziekten tegenwoordig behandeld worden met medicatie. Deze medicatie is echter erg duur en werkt ook niet bij iedereen even goed. Het is daarom belangrijk om een goede methode te hebben om te evalueren of een behandeling aanslaat. Een geschikte methode is Magnetische Resonantie Imaging (MRI) in combinatie met krachtmetingen, maar dit wordt naar maar weinig toegepast. 

MRI is een techniek waarmee op een patiëntvriendelijke, niet schadelijke manier beelden van het binnenste van het lichaam gemaakt worden. De MRI-scanner is een soort grote magneet en hiermee kunnen we verschillende eigenschappen van de spier in beeld brengen. Welke van deze eigenschappen essentieel zijn voor de spierfunctie, weten we echter niet. In deze MOTION studie willen we daarom MRI beelden van beenspieren van gezonde mensen vergelijken met hun spierfunctie. Hiervoor zoeken we een grote gevarieerde groep gezonde mensen van verschillende leeftijd. Deze informatie kan in de toekomst gebruikt worden het ziekteverloop bij patiënten met spierziekte beter te begrijpen en om het effect van een behandeling beter te kunnen beoordelen.

Daarom zijn wij op zoek naar gezonde mensen (niet zwanger) tussen de 16 jaar en 60 jaar die mee willen werken aan dit wetenschappelijk onderzoek. Het onderzoek bestaat uit 1x een MRI-onderzoek van de beenspieren, enkele krachtmetingen van de spieren en het invullen van twee vragenlijsten.


{% include list-pages tag="motion" %}